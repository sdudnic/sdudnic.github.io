---
layout: post
title: Fake unfake, sau cum StopFals.md simulează lupta cu fakeurile
tags: [Moldova, stopFake, fakenews, stopfals.md, propaganda, Rusia, SUA, meta, cenzura, facebook]
published: true
---


M-am lovit recent de ipocrizia, care ne blochează pe Facebook, chiar _Made In Moldova_ și am hotărât să nu trecem pe alături, că tare iritante și aleatoare sunt câteodată "intervențiile" automate și blocările Facebook a mesajelor tip "ciao, bella"... 

Portalul StopFals.md, care se fălește ca a început o colaborare cu Facebook(Meta) pentru a filtra (citește, cenzura), informația publicată pe această rețea de socializare, ar induce el însuși în eroare opinia publică.  

Vom da un exemplu pe linkul [stopfals.md/ro/article/fals-legea-securitatii-informationale-anuleaza-tot-ce-e-rusesc-180646](https://stopfals.md/ro/article/fals-legea-securitatii-informationale-anuleaza-tot-ce-e-rusesc-180646) (accesat la 06/07/2022 00:06 UTC), 

![imaginea de pe siteul StopFake.Md](/assets/2022-07-06-fakeuri-de-la-stopfake.png)  
Fig.1 - Imaginea de pe siteul StopFake.Md (linkul menționat mai sus)

"Verificatorul independent", (specializat, pesemne, în verificarea informațiilor din surse ruse, sau pro-ruse) descrie că ar fi "fake" (falsă) următoarea declarație a ministrului de externe a Federației Ruse, Serghei Lavrov:

> "К сожалению, сейчас в Молдове пытаются предпринять такую же [как на Украине] отмену всего русского. Президент [Майя Санду] подписала закон о том, что никаких новостей из России больше в Молдове не будет. Это печально", - сказал министр.

[sursa aici](https://tass.ru/politika/15017975?utm_source=web.telegram.org&utm_medium=referral&utm_campaign=web.telegram.org&utm_referrer=web.telegram.org)

> "Din păcate, acum în Moldova, se încearcă același lucru [ca și în Ucraina]: eliminarea a tot ce este rusesc. Președinta [Maia Sandu] a semnat o lege prin care în Moldova nu vor mai fi disponibile știri din Rusia. Este regretabil" spune Ministrul Rus. 

Ne-a mirat cum de un diplomat așa de experimentat cum este Lavrov ar fi putut face așa declarații distorsionate pe care le poate verifica orice puști (inclusiv de la stopfals). Am hotărât să vedem detaliile acestor date. 

Sa analizam ce declară Lavrov:  
  a) acum [la momentul citatului] în Moldova, se încearcă eliminarea a tot ce este rusesc;  
  b) Președinta [Sandu] a semnat o lege prin care în Moldova nu vor mai fi disponibile știri din Rusia.

StopFals va încerca să lege tei de curmei, si anume, punctul (b) sa atârne la (a), si sa sugereze ca Lavrov ar spune, de fapt, ca _legea_ (promulgata de Sandu) ar interzice "totul ce e rusesc", sau, în alta variantă utilizata în text "cultura rusă".

Acum, utilizând o logică simplă, daca propoziția b) ar fi adevărată (despre interzicerea știrilor din Rusia), aceasta ar adeveri si propoziția a), care afirmă despre existenta unei _încercări_ (se constata o încercare, nu un fapt împlinit) de a interzice totul ce e rusesc.

Ne focalizăm deci pe valoarea de adevăr a propoziției b).

pe pagina analizata a stopfals, se mai precizează, citez "posturilor de radio și televiziune li se interzice să retransmită programe informative și informativ-analitice din alte țări decât statele membre ale Uniunii Europene, Statele Unite ale Americii, Canada și statele care au ratificat Convenția europeană privind televiziunea transfrontalieră"

Notăm, deci, țările din care știrile sunt "autorizate" de aceasta lege (lista albă):  
  a) statele membre ale Uniunii Europene;  
  b) Statele Unite ale Americii;  
  c) Canada;  
  d) statele care au ratificat Convenția europeană privind televiziunea transfrontalieră.

Respectiv, după o logică de excludere, restul țărilor nu sunt autorizate pentru a fi retransmise în Moldova. 
Pe când cu primele trei parca este totul clar, ceva mai vag pentru un cititor care nu prea cunoaște subiectul (însă, pesemne, si pentru unii parlamentari care au adoptat respectiva lege)


De ce a fost nevoie de specificat aparte țările din punctele (a) si (d)? Oare Convenția nu este o capodoperă a democrației si bunelor practici care ar fi semnată in mod natural de toate statele libere din UE, si doar vicleana Rusia nu ar fi ratificat-o?

Convenția europeană privind televiziunea transfrontalieră [nu a fost ratificată la ziua de astăzi][1] de un șir țări UE ca Belgia (țara, în care se află capitala UE), Danemarca, Grecia, Luxemburg, Regatul Țărilor de Jos (Olanda), Suedia, însa și majoritatea absoluta a țârilor lumii care nu sunt membre UE! Astfel, laolaltă cu Rusia, legea ar interzice știrile din Armenia, Azerbaidjan, Georgia, Islanda, Monaco, Belarus și Kazakhstan. 

Lista de țări care nu/au ratificat convenția le puteți găsi aici:
[https://www.coe.int/en/web/conventions/full-list?module=signatures-by-treaty&treatynum=132](https://www.coe.int/en/web/conventions/full-list?module=signatures-by-treaty&treatynum=132)


Deci, din cele de sus, reiese ca punctul b) este un fapt obiectiv ce reiese din legea care intrase atunci in vigoare. Fapt, care si a specificat Lavrov in partea a doua a enunțului de mai sus. 

In ce privește punctul a) (despre încercarea de a interzice totul ce e rusesc), in afara faptului ca reiese din a):

Credem că este evident ca Maia Sandu nu intenționa să filtreze (cu toate că de jure a făcut-o) "valurile imense" de știri ce veneau spre Moldova din ...Nicaragua, Mexic sau Burkina Faso. Cum și nu s-ar osteni deputații noștri dragi să taie fluxul imens de știri din care se inspiră sursele Moldovenești din Armenia, Azerbaidjan sau Kazahstan. 

Sa ne contraargumenteze StopFals cu denumirea unei alte țări decât Rusia, care ar merita osteneala deputaților noștri neobosiți sa își schimbe focalizarea neobosită de la soluționarea problemelor stringente ale economiei paralizate și inflației galopante, probleme cu care lupta neobosit zi de zi.

Si daca nu este o altă tara, ar fi oare greșită afirmația că se _încearcă_ a interzice totul ce e rus? Oare simbolurile V, Z, panglica interzisa a Sfântului Gheorghe vine din Siria sau Trinidad?
Faptul ca inscripțiile in limba rusa sunt înlocuite cu cele in engleza (unde ați mai văzut tara neanglofona in care Curtea Constituțională sa fie labelizată în Engleza?), cum putem vedea la intrarea în Curtea Constituțională, însă și in alte sfere, cum este dispariția limbii ruse de pe multiplele site-urile oficiale. 

Nu ne vom opri asupra întrebării care au fost cauzele includerii pe lista alba a SUA si Canadei. Nu ne vom întreba din care considerente informația din aceste două țări experții din PAS o consideră mai fiabile decât, sa zicem, din Israel. Nu ne vom întreba dacă Coreea de Sud sau Japonia merită și ele ceva încredere. Vom presupune ca minunea economică Singapore, sunt foarte periculoși pentru democrația si securitatea Moldovenească. Ce ne pasă și cum am putea sa tratăm informațiile din Emiratele Arabe Unite și Arabia Saudită, sau din democrațiile subdezvoltate democratic fata de Republica Moldova cum sunt Australia sau Noua Zeelanda ca sa merite încrederea noastră. Ne întrebam doar ce vor face Indienii când vor afla că nu mai pot transmite produsele Bollywood în Republica Moldova! Ce sa mai vorbim foștii colegi de integrare UE din Georgia (spun, foștii, că Republica Moldova, spre deosebire de Georgia, este, practic aproape integrată în UE, o rămas doar să interzică propaganda din tarile care nu au ratificat Convenția europeană privind televiziunea transfrontalieră)!

### "Nu anulează cultura rusă"

Autorii, site-ului, puțin inspirați, vor încerca să sugereze cititorului ca Lavrov ar merge mai departe, să zică câ Legea susnumita ar "anula cultura rusă". Ei utilizează fraza, citez 

> "Legea interzice dezinformarea, dar nu anulează cultura rusă"

Așa expresie, care nu are nu doar nicio sursă, însă si nicio logică, este demna si se regăsește doar pe siteuri de presa galbena, gândită să scoată din apa chioară borș rosu de sfeclă, însă nicidecum enunțată de un ministru de externe.


Fiți vigilenți si verificați întotdeauna atât sursele, cat si logica ce vi se încearcă a impune, mai ales împotriva cuiva.

#StopFakeNews

[1](https://www.coe.int/en/web/conventions/full-list?module=signatures-by-treaty&treatynum=132)